إن‎‏َّ هذِِهِ القُلوبَ تَمَلُّ‏‏‎ُّ کما تَمَلُّ الأبدانُ فَابتَغوا لَها طَرائِفَ الحِکمِ.
دلها مانند بدنها خسته می‌شوند پس (برای رفع خستگی آنها) حکمتهای تازه بجویید. (نهج البلاغه، حکمت ۹۱)

نرم افزار بیـّـنات « تولید کاغذدیواری حدیث دار »
هر مسلمانی دوست دارد با معارف پیامبر اسلام صلی الله علیه و آله و اهل بیت (علیهم السلام) آشنا شود. اما زندگی ماشینی امروزی اجازه مطالعه کتابهای دینی را به هر کسی نمی دهد. ضمن اینکه خیلی از ما دنبال مطالب کوتاه و مفید هستیم. استفاده از کاغذدیواریهای زیبا (wallpaper یا والپیپر) که به حدیثی از اهل بیت (سلام الله علیهم) مزین شده باشد، ایده‌ی جذابی است که به ما امکان آشنایی با معارف اهل بیت را می‌دهد. نرم افزار بیـّــنات که به همین مناسبت تولید شده است، تلاشی است برای گسترش فرهنگ اهل بیت در سرتاسر گیتی.

این نرم افزار، با گرفتن دو مسیر شامل تصاویر پس زمینه و فایل احادیث، آنها را با یکدیگر ترکیب کرده و یک پس زمینه حدیثی زیبا تولید می کند. تصویر حدیثی زمینه، می تواند به صورت متناوب و در بازه های زمانی که کاربر تعریف می کند، تغییر کند. در نسخه ی جدید، علاوه بر تصویر، امکان استفاده از رنگهای ثابت یا محوشونده به عنوان پس زمینه وجود دارد.

در نسخه جاری (نسخه ۵)، ۱۰ مجموعه حدیث، شامل احادیث منتخب با حدود ۷۰۰ حدیث و آیه‌ی غیر تکراری، احادیث کتاب نهج الفصاحه شامل حدود ۳۲۰۰ حدیث، حدیث گرانسنگ معراج در ۶۴ بخش و خطبه حضرت زهرا در ۱۵ بخش با ترجمه فارسی قرار گرفته است. این نسخه (۴٫۵) از ۵ زبان عربی، فارسی، انگلیسی، اسپانیای و پرتغالی پشتیبانی می کند. جا دارد از زحمات و پیگیریهای یکی از روحانیون عزیز که فایل ترجمه اسپانیایی و پرتغالی را تهیه کردند تشکر کنم. فایل احادیث این زبانها تعداد حدیثهای کمی دارد اما بستر نرم افزاری کاملا آماده شده و کار اصلی از این پس تهیه و ترجمه  احادیث است (فایل احادیث انگلیسی، احادیث اسپانیایی، احادیث پرتغالی).

لطفا نظرات و پیشنهادات خودتان را در بخش نظرات همین پست و یا از طریق ایمیل hossein60@chmail.ir برای ما بفرستید.

دانلود نرم افزار چند زبانه بیـّـنات (والپیپر مذهبی حدیث دار) نگارش ۵ نسخه ۶۴بیتی با حجم ۶۰ مگابایت (شامل ۵۰ تصویر)

دانلود بینات از گیت هاب

دانلود کدهای بینات از گیت هاب
قابل نصب روی ویندوزهای، Seven، Windows 8 و Windows 10

تبلیغ و انتشار بینات

به منظور تبلیغ و انتشار بینات، دوستان علاقه مند می توانند از کد زیر استفاده کنند:

<a href=”http://andishehonline.ir/bayyenat-islamic-quotes/” title=”بیـّـنات – کاغذ دیواری حدیثی”><img src=”http://andishehonline.ir/img/Bayyenat.jpg” border=”0″ width=”128px” height=”94px”/></a>

خروجی این کد، تصویر دارای لینک زیر است:



تصاویری از نرم افزار و خروجیهایش
بینات - نرم افزار تولید کاغذ دیواری حدیثی (والپیپر مذهبی) - Bayyenat islamic quote generatorوالپیپر مذهبی - کاغذ دیواری حدیثیوالپیپر مذهبی - کاغذ دیواری حدیثی- Bayyenat - Wallpaper - Quote Bayyenat Wallpaper - والپیپر مذهبی - کاغذ دیواری حدیثیوالپیپر مذهبی - کاغذ دیواری حدیثی- Bayyenat - Wallpaper - Quoteبچه ها مشغول بازی

داستان این نرم افزار
چند سال قبل، روی کامپیوتر یکی از دانشجویانم، تصویر زمینه ای دیدم که دارای حدیث بود و هر چند دقیقه تعویض می شد. نرم افزارش را گرفتم دیدم یک انسان زحمت کش نشسته و با فتوشاپ بیش از ۶۰۰ حدیث را روی تصاویر زیبا نوشته و در قالب یک نرم افزار سنگین (حدود ۵۰۰ مگابایت) آماده استفاده کرده است. از همان موقع ضمن اینکه از این نرم افزار (که اسمی هم ظاهرا نداشت) استفاده می کنم، در ذهنم بود که برنامه ای بنویسم که یک مسیر برای تصویر دریافت کند و یک مسیر هم فایل احادیث و خود برنامه اینها را با هم ترکیب کند. امسال (۹۱) پس از ماجرای توهین به پیامبر اعظم (صلی الله علیه و آله) تصمیم گرفتم این ایده را عملی کنم و حاصلش شد «بیـّـنات»
